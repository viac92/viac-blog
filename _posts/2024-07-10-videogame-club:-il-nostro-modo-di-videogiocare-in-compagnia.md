---
layout: post
category: videogame 
---

## Indice
- [Introduzione](#introduzione)
- [La nascita del Videogame Club](#la-nascita-del-videogame-club)
- [Il Cambiamento](#il-cambiamento)
- [L'Organizzazione](#lorganizzazione)
- [I Risultati](#risultati)
- [Conclusioni](#conclusioni)

## Introduzione

I videogiochi sono sempre stati una parte importante della mia vita, mi hanno fatto vivere avventure, emozionare e a volte anche arrabbiare, ma tutta questa passione che nutro verso il mondo videoludico non sarebbe stata così forte se non ci fossero stati degli amici con cui condividerla.

Prima dell'avvento del multiplayer online ci trovavamo da piccoli a giocare a casa di qualcuno, su schermi piccoli e spesso divisi in quadratini minuscoli per via della modalità splitscreen[^1]. 
Questa modalità mi costringeva ad utilizzare al meglio la percezione spaziale dovendo elaborare più schermate alla volta per poter individuare i miei nemici virtuali e colpirli alla sprovvista.
Modalità che senza ombra di dubbio ha aumentato i casi di strabismo nella mia generazione.

Ma oltre al giocare insieme c'è sempre stata una voglia irrefrenabile di parlare di videogame, di raccontarci le nostre avventure e di condividere le nostre scoperte.
La condivisione è forse per me uno degli aspetti più belli di tutto il videogiocare, confrontarsi con gli altri e far rivivere nella nostra mente e in quella dei nostri amici le storie che abbiamo vissuto ed amato.

Poi con l'avvento del multiplayer online tutta l'esperienza di condivisione si è evoluta.
Ho ancora impresse nella memoria le prime istanze di World of Warcraft[^2], le schermaglie su Age of Empires II[^3] e le sparatorie frenetiche di Unreal Tournament[^4] e Quake[^5] e soprattutto tutte le persone con le quali ho passato quei momenti di spensierata condivisione.

Ora sono adulto, 32 anni sigh, e il tempo per giocare purtroppo è poco o comunque non sufficiente a colmare la mia voglia, inoltre giocare con gli amici come un tempo risulta difficile, incastrare impegni, voglia di giocare ad un certo titolo di tutti non è facile, ma in qualche modo è possibile.

Con questo breve post voglio svelare il retroscena di un gruppo di amici che si sono organizzati per poter condividere la loro passione per i videogiochi, penso che il nostro sia un sistema piuttosto inusuale ma comunque interessante che forse potrebbe applicarsi anche su altri gruppi che hanno lo stesso obbiettivo.

Ad ogni modo questa è la nostra storia.

## La nascita del Videogame Club
C'è stato un periodo durante il covid nel quale io e i miei amici ci siamo ritrovati a casa, con un sacco di tempo libero, quindi spesso organizzavamo serate film o serie tv online, oppure ovviamente serate gaming.
Ma come dicevo nell'introduzione io ho avuto sempre una particolare curiosità per quanto concerne la condivisione delle esperienze videoludiche, quindi prendendo spunto dai Club del libro ho proposto un Videogame Club.
L'idea era quella di proporre ognuno un titolo, fare una votazione per sceglierne uno tra quelli proposti e giocarlo tutti entro un lasso di tempo stabilito a seconda della durata del gioco.
Infine si organizzava una serata con un moderatore scelto a casa e si discuteva del videogioco giocato da tutti basandosi su alcuni parametri.
Per dare anche una nota divertente e per lasciare un ricordo del titolo giocato si davano dei voti ai vari aspetti del gioco, come grafica, game design, musiche e tutte le altre caratteristiche oltre che un voto finale che dava ogni componente del Club.
Poi i voti venivano sommati e si faceva una media che costituiva il responso ultimo del Club.

In questo modo abbiamo discusso 7 videogame, di seguito trovate i titoli e i voti finali che sono il risultato delle varie discussioni.

| gioco | voto Club |
|-------|-----------|
| Children Of Morta[^6] | 7,14 |
| Oxenfree[^7] | 8,00 |
| Ruiner[^8] | 7,21 |
| Sunset Overdrive[^9] | 7,36 |
| We Happy Few[^10] | 6,56 |
| Dead Cells[^11] | 7,61 |
| SUPERHOT[^12] | 7,96 |

Nella tabella sopra trovate anche il voto finale, frutto della media di tutte le votazioni su ogni gioco.
Ho anche le registrazioni audio delle serate passate a discutere i vari giochi, forse un giorno con un po' di editing si potrebbe pure pensare di pubblicarle.

## Il Cambiamento 
Con il passare del tempo e l'attenuarsi delle restrizioni dovute al covid gli impegni sono tornati ad essere pressanti e il tempo da dedicare ad un singolo videogame da discutere poi in un secondo momento non era più fattibile in tempi consoni.
Ma il gruppo si era consolidato e non volevamo perdere tutto lo slancio che avevamo e ritornare a sentirci una volta al mese, quando andava bene, e a giocare in modo sporadico, da qui è nata l'organizzazione che attualmente vige ancora nel nostro Videogame Club.

# L'Organizzazione 
Si, lo ammetto, nella vita io sono ossessionato nell'organizzare cose, soprattutto quelle che coinvolgono attività nerd, quindi mi sono messo a pensare insieme ai miei amici la soluzione migliore per poter giocare insieme online in modo continuativo potendo garantire comunque un minimo di libertà e flessibilità per tutti.

Quindi per fare in modo che il progetto avesse successo dovevamo rispondere a due domande fondamentali ovvero, quando giocare e come giocare.

Per il quando giocare abbiamo optato per la soluzione che a mio avviso è l'unica possibile per mantenere continuità in qualunque hobby o attività che ci interessa ovvero fissare una serata alla settimana in cui giocare insieme, nel nostro caso era stata scelto il mercoledì dalle 21:00 in poi e che si sarebbe chiamata Videogame Club Night.
Bisognava però gestire le eventuali assenze e capire in anticipo quante persone sarebbero state presenti ogni serata con un po' di anticipo in modo da capire anche quale titolo poter giocare.
Qui ci viene in aiuto il nostro gruppo su Telegram[^13] dove dopo ogni sessione viene fatta una poll nella quale le persone fanno presente se ci saranno la prossima volta.
Qualche giorno prima di mercoledì, tendenzialmente nella giornata di lunedì, la poll viene chiusa e si conosco allora i partecipanti, quindi si passa a rispondere alla seconda parte, il come.

Questa è la parte organizzativa un po' più interessante e che ha funzionato negli ultimi 9 mesi di attività del Club.
Aggiungo che la quasi totalità dei partecipanti al Club gioca su pc, più un membro su Xbox, quindi avevamo bisogno di un parco titoli condiviso e abbastanza ampio da soddisfare i gusti eclettici del nostro gruppo, la scelta è ricaduta in fine sull'abbonamento Xbox Game Pass[^14] che permette di avere un parco titoli condiviso tra tutti oltre a diversi giochi cross-platform con Xbox.

Una volta identificato il bacino dal quale attingere ai titoli, di comune accordo è stato redatto un file excel condiviso in cui ogni membro del Club può inserire tutti i titoli che sembravano interessanti da giocare insieme. Inseriamo anche numero di giocatori per ogni titolo, se ha il cross play o meno e altre informazioni più di carattere generale.
Queste info servono per costituire la poll per la scelta settimanale del gioco per la Videogame Club Night.
Ovvero tenuto conto del numero di persone presenti, si va a filtrare il file inserendo i giocatori presenti e se era necessaria la funzionalità cross play, una volta ristretto il cerchio si crea un poll finale nella quale ogni componente presente per la sessione da 3 preferenze sui titoli che vorrebbe giocare e infine il risultato dei voti decreta il videogame da giocare.

Per ricapitolare, il processo è il seguente:

- Poll partecipazione (da giovedì a lunedì)
- Poll dei partecipanti per la scelta gioco (da lunedì a martedì)
- Videogame Club Night (il mercoledì)

Questo processo di ripete tutte le settimane con ovviamente un costante aggiornamento del file dei giochi.
Aggiungo anche per precisare che a volte vengono proposti anche giochi free to play o altri che magari sono presenti nelle librerie di tutti.

# Risultati
I risultati sono stati in questi mesi indubbiamente positivi, inoltre ho creato questo [piccolo sito web](https://videogameclub.it/) dove potete dare un occhiate ai titoli che abbiamo giocato insieme e alle presenze nel corso del tempo.

Come potete vedere se pur con alcune oscillazioni dovute purtroppo agli impegni della vita, i dati parlano comunque di un successo e al momento in cui scrivo stiamo per festeggiare la trentesima Videogame Club Night!

# Conclusioni
Con questo post volevo raccontarvi l'esperienza collettiva che è il Videogame Club anche per ricordarvi che se vi piace qualcosa veramente, basta organizzarsi e il più delle volte si riescono a creare cose belle e serate indimenticabili.

Ringrazio per tanto i miei amici di Club: Forno, Rose, Ale, Olly, Nixon e Scar che in questi mesi hanno reso i miei mercoledì avventurosi e pieni di gioia, riportandomi indietro nel tempo quando giocare insieme era l'unica cosa che contava.

---
{: data-content="buy me a coffee"}

Se questo articolo ti è piaciuto particolarmente o vorresti supportare il mio progetto potresti considerare di fare una piccola donazione, clicca sul pulsantone giallo qui sotto. 

Grazie!

<a href="https://www.buymeacoffee.com/viac" target="_blank"><img src="https://cdn.buymeacoffee.com/buttons/v2/default-yellow.png" alt="Buy Me A Coffee" style="height: 60px !important;width: 217px !important;" ></a>

---
{: data-content="footnotes"}
[^1]: Splitscreen, modalità di multiplayer locale che prevedeva il sezionamento dello schermo per permettere ad ogni giocatore di avere la sua visuale di gioco.
[^2]: World of Warcraft, videogame sviluppato da Blizzard Entertainment e pubblicato da Vivendi Universal nel 2004, [link sito ufficiale](https://worldofwarcraft.blizzard.com/it-it/)
[^3]: Age of Empires II, videogame sviluppato da Ensemble Studios e pubblicato da Microsoft Corporation nel 1999, [link steam definitive edition](https://store.steampowered.com/app/813780/Age_of_Empires_II_Definitive_Edition/)
[^4]: Unreal Tournament, videogame sviluppato da Epic Games e Digital Extremes pubblicato da GT Interactive (Win), Epic Games (Linux), MacSoft (Mac OS) e Infogrames (PS2/Dreamcast) nel 1999, [link wikipedia](https://it.wikipedia.org/wiki/Unreal_Tournament)
[^5]: Quake, videogame sviluppato da id Software e pubblicato da GT Interactive, Bethesda Softworks (remastered) nel 1996 [link steam](https://store.steampowered.com/app/2310/Quake/)
[^6]: Children of Morta, videogame sviluppato da Dead Mage e pubblicato da 11 Bit Studios nel 2019, [link steam](https://store.steampowered.com/app/330020/Children_of_Morta/)
[^7]: Oxenfree, videogame sviluppato e pubblicato da Night School Studio nel 2016, [link steam](https://store.steampowered.com/app/388880/Oxenfree/)
[^8]: Ruiner, videogame sviluppato da Reikon Games e pubblicato da Devolver Digital nel 2017, [link steam](https://store.steampowered.com/app/464060/RUINER/)
[^9]: Sunset Overdrive, videogame sviluppato da Insomniac Games e pubblicato da Microsoft Studios nel 2014, [link steam](https://store.steampowered.com/app/847370/Sunset_Overdrive/)
[^10]: We Happy Few, videogame sviluppato da Compulsion Games e pubblicato da Gearbox Software nel 2018, [link steam](https://store.steampowered.com/app/320240/We_Happy_Few/)
[^11]: Dead Cells, videogame sviluppato e pubblicato da Motion Twin nel 2018, [link steam](https://store.steampowered.com/app/588650/Dead_Cells/)
[^12]: SUPERHOT, videogame sviluppato e pubblicato da SUPERHOT Team nel 2016, [link steam](https://store.steampowered.com/app/322500/SUPERHOT/)
[^13]: Telegram, App messaggistica sviluppata da Telegram FZ LLC rilasciata per la prima volta nel 2013, [link sito ufficiale](https://telegram.org/)
[^14]: Xbox Game Pass, abbonamento che permette di usufruire di un catalogo di videogame su PC e Xbox create da Microsoft e reso disponibile dal 2017, [link sito ufficiale](https://www.xbox.com/it-IT/xbox-game-pass)
